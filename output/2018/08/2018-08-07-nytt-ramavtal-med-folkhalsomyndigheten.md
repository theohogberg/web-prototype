---
title: "Nytt ramavtal med Folkhälsomyndigheten"
date: "2018-08-07"
coverImage: "GLOMO_blog_Ramavtal-Folkha%CC%88lsomyndigheten_man-i-kajak1.jpg"
---

GLOMO har tecknat ett nytt ramavtal med Folkhälsomyndigheten, och kommer under två års tid kunna förse myndigheten med kunskap och expertis inom digital transformation. Folkhälsomyndigheten, som genom insamling och analys av data bidrar som expertmyndighet till andra statliga myndigheter, landsting och kommuner, arbetar idag aktivt för att digitalisera stora delar av organisationen.

Avtalet har tecknats med GLOMO som en av flera leverantörer inom området, och vi ser fram emot ett gott arbete med både Folkhälsomyndigheten samt med övriga leverantörer inom ramavtalet.

Folkhälsomyndigheten är sedan fyra år tillbaka en sammanslagning av dåvarande Statens Folkhälsoinstitut och Smittskyddsinstitutet, och är idag en nationell kunskapsmyndighet som arbetar för en bättre folkhälsa. Myndigheten arbetar även internationellt med hot mot människors hälsa. Med drygt 500 anställda bedrivs verksamheten i Solna och Östersund.
