---
title: "Dataläckage är en allt större riskfaktor i och med det digitaliserade samhället"
date: "2017-09-27"
coverImage: "Datala%CC%88ckage-en-sto%CC%88rre-riskfaktor.jpg"
---

Webbdagarna i Göteborg 2017. Två fullspäckade dagar som kan sammanfattas med buzzwords så som AI, machine learning, VR, AR och IoT. Utvecklingen går i rasande fart och det gäller inte bara att hänga med och ligga i framkant med ny teknologi och innovativa lösningar. Det gäller samtidigt att inte förlora fotfästet, och att i en iver av att vara först eller mest kreativ, glömma bort den allt viktigare säkerhetsaspekten.

Dataläckage är en allt större riskfaktor i och med det digitaliserade samhället. I och med att personskyddslagen förstärks genom att GDPR rullas ut över hela Europa måste de flesta företag ändra rutiner och system för hantering av persondata. Detta för att inte riskera böter i storlek som kan välta ett helt företag.

Trots dessa lagliga ändringar så är det viktigaste dock att värna om kunderna. Bygga på det som gör att kunder, både privata och B2B stannar kvar och växer tillsammans med bolaget. Bygga på tilliten.

Att värna om säkerheten blir alltså allt viktigare i och med digitaliseringens framfart. I dagens avancerade system finns det oräkneliga risker för data att läcka ut och hamna i fel händer. För att vi ska kunna fortsätta med den digitala transformationen i samhället gäller det alltså att vi gör det med säkerheten i åtanke redan från idé-stadiet. I varje kravställning för nya produkter och system bör vi ha säkerheten med som en egen punkt och inget tyst antagande.

Vi på Globalmouth sätter alltid säkerheten främst och hjälper gärna våra kunder med riskhantering. Värna om ditt företag och dina kunder genom att prioritera upp säkerheten.
